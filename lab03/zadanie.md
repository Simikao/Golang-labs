Należy opracować program, symulujący spalanie lasu trafionego piorunem. W programie zasadniczo należy zaimplementować obszar, w którym mogą rosnąć drzewa - w losowych miejscach. Często używa się do tego tablicy dwuwymiarowej, ale można też rozważyć inne modele danych. W takiej tablicy drzewo, które rośnie w lesie jest reprezentowane przez jakąś informację (najprostsza z nich to jakaś liczba, np. 1). Trafienie w taką tablicę jest losowe, wystarczy wygenerować dwie współrzędne i sprawdzić co w nich się znajduje. Jeżeli trafione zostanie drzewo, to zaczyna się palić, natomiast jeżeli trafiono pole puste, nic się nie dzieje. Drzewo, które się pali, zapala drzewa, które z nim sąsiadują bokami lub narożnikami. Można zdecydować samodzielnie jaki dokładny model spalania lasu będzie implementowany. Sąsiedztwo określamy analizując sąsiednie elementy tablicy. Program powinien wypalić cały obszar lasu, w którym rosną sąsiadujące ze sobą drzewa. Następnie należy określić, jaki procent całego lasu został spalony. W oryginalnej wersji zadania należało dodatkowo obliczyć (metodą wielokrotnych prób losowych) jaki procent powierzchni lasu powinien być optymalny ze względu na maksymalizację zalesienia i minimalizację strat wynikających z pożarów. Zadanie to można napisać na różne sposoby i zależnie od przyjętych założeń, wyniki będą się nieco różnić. Na podstawie uzyskanych symulacji spalania można wygenerować bardzo ciekawie wyglądające wykresy. Interpretacja wyników nie zawsze jest łatwa. Można także dodać dodatkowe czynniki do zadania, zwiększające liczbę stopni swobody systemu: np. dodać wpływ wiatru, wprowadzić zróżnicowany wiek drzew i ich odporność na spalanie, lub zmienić kształt lasu (czy kwadratowy las pali się dokładnie tak samo jak wąski las prostokątny, przy dużej liczbie prób?). Zadanie to można przedstawić graficznie - rysując las przed i po spaleniu, i można to zrobić nawet bardzo prosto w terminalu, ale bardziej zaawansowani mogą narysować las graficznie. Należy pamiętać, że każda dodatkowa idea i pomysł dodane do tego zadania zwykle bardzo je komplikują, i prześledzenie wpływu wszystkich zależności staje się często bardzo trudne lub wręcz niemożliwe. Przykładowo, jeżeli mamy losowe podpalenie drzewa w jakimś miejscu, to zależność, którą badamy jest jednowymiarowa. Jeżeli jednak dodamy kierunek wiatru, to wszystko co badaliśmy, staje się nagle dwuwymiarowe, ponieważ nie tylko badamy, jak spalał się las, ale też dochodzi do tego cała pula różnych kierunków wiatru oraz jego siły. Dodanie kolejnego parametru, takiego jak np. wilgotność, dodaje kolejny wymiar do przestrzeni danych, którą trzeba zbadać, zatem należy rozważnie rozbudowywać to zadanie, aby potem nie okazało się, że obliczenia, które musimy wykonać są tak gigantyczne, że przekroczą możliwości czasowe komputera i czas trwania semestru. Najlepiej ograniczyć się do podstawowej wersji zadania i dodać do niego jeden dodatkowy parametr. 

 

Punktacja: 

Program symulujący spalanie lasu (model spalania bazujący na sąsiedztwie) i wyświetlający procent spalonych drzew - 14 punktów
Wyznaczenie optymalnego procentu zalesienia (wykonanie prób losowych powyższego programu) - 2 punkty
Wyświetlenie wizualizacji wypalonego lasu - 2 pukty
Wprowadzenie dodatkowego parametru do modelu spalania - 5 punktów 
W prawozdaniu wystarczy opisać część dotyczącą symulacji (jaki model spalania lasu zosstał przyjęty, jakie są wyiki symulacji itp.). Nie trzeba opisywać struktry kodu, jeżeli w kodzie są umieszczone kmentarze wyjaśniające skrótowo działanie funkcjonalności. 

